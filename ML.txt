MISSION LOG - <NAZIV MISIJE> - Stardate: 24.10.2023. 19:00

ZAPLET:
Nalazimo se u conference roomu. Kapetan dolazi s novim zadatkom. 
U tijeku je istraživanje nepoznatog sustava od 9 planeta. 
Na svaki planet u sustavu je poslan po jedan šatl, međutim jedan od šatlova se nije vratio i kasni već 3 sata od zakazanog vremena povratka, a na njemu su bila 3 bezimena LD ensigna.
Prije svega trebamo imenovati Sustav i planete, pa dajemo prijedloge.
Kesh predlaže klasični naziv od 3 slova i 3 broja: "XLB383".
Boshkovich predlaže naziv prema liku iz TV serije 20. stoljeća - "Lister".
Mr.Spock daje logičan prijedlog "Enigma" pošto o sustavu i planetima ne znamo gotovo ništa.
Glasovanjem se odabire naziv sustava "Lister", a planet na koji kreće misija naziva se "Lister 1".

ČIN 1:
S obzirom na to da su u sustavu jake elektromagnetske smetnje, nema koristi od LR senzora.
Malim i neopremljenim šatlom uz minimalno opreme i EV odijelima, away team kreće s USS Aurore prema planetu "Lister 1" istom rutom kojom je išao izgubljeni šatl.
Na putu EM smetnje postaju još jače te nema nikakve koristi ni od SR senzora, pa Mr.Spock neprestano prati optičku vidljivost preko kamera koje je Kesh ručno očistio i pregledao prije puta.
Dolaskom do Listera 1, jedino što znamo i vidimo je da se radi o planetu klase (vjerojatno) D ili tako nešto, ali ga ne možemo skenirati zbog smetnji, a vidljivost je isto jako slaba za vizualnu procjenu.
Na mjestu gdje završava ruta izgubljenog šatla ne pronalazimo ništa.
Mr.Spock skenira ionski trag koji šatlovi ostavljaju iza sebe i doznaje da je šatl nastavio put desno od trenutne pozicije(i desno od planeta), pa krećemo tim tragom.
Ubrzo Mr.Spock ugleda nešto ispred i kad se šatl približio na 100 000 km, objavi posadi da se radi o nekakvoj svemirskoj postaji.

ČIN 2:
S obzirom na to da oko postaje nema prometa niti vidljivih brodova u blizini, postavlja se pitanje je li opasno približiti se i tražiti nestali šatl?
Kesh predlaže da se vratimo na Auroru, ali za to treba nekoliko sati, a ostatak posade se zapita što bi time dobili i je li bolje da sami riskiramo i istražimo ili da u sve upletemo kompletnu posadu Aurore.
Glasovanjem odlučimo da ćemo sami istražiti.
Približavamo se postaji i u jednom trenutku siže dolazna poruka s postaje: "Dobrodošli! Slijedite zelena svjetla i pristanite na dock 1!"
Slijedimo upute i prilazimo docku 1, otvaraju se vrata i ugledamo izgubljeni šatl "Yosemite" te se parkiramo pored njega, a vrata se za nama odmah zatvore.
Na Yosemiteu nema nestalih LD članova, kao niti tragova borbe.
Boshkovich programira naš mali šatl da se automatski vrati na Auroru i prenese poruku: "Mi smo na svemirskoj postaji desno od Listera 1, ovdje je super i nećemo se vratiti!" 
 skenira trikorderom okolinu, ali sve što uspije doznati je da signal ne prodire iza metalnih zidova, pa nije moguće otkriti što se iza zidova nalazi ni ima li i kakvih znakova života.
Odjednom, glas iz zvučnika progovori "Slijedite zelena svjetla i ostavite oružje!" i otvaraju se vrata koja vode kroz ~100 metara dug hodnik.
Keval zadržava svoj andorijanski bodež, jer to nije oružje nego vjerski, kulturološki i uporabni predmet za razne namjene(otvaranje piva npr.).
Nastavljamo kroz hodnik u kojem se ne čuje ništa drugo osim pozadinskih zvukova postaje i zujanja istrošenih startera u neonskim svjetlima.
Hodnik izgleda kao duga metalna cijev i ništa novo ne saznajemo sve dok se pre nama ne otvore vrata. 

ČIN 3:
Prolazimo kroz vrata na kraju hodnika i ulazimo na neku vrstu balkona kakav se viđa u velikim turističkim resortima, a vrata se za nama zatvore i doslovno nestanu.
Čini se kao da nismo na svemirskoj postaji nego na nekom otoku s predivnim plažama, hotelima, sportskim terenima, wellness parkovima, beach barovima i sl.
Dočeka nas simpatični(?) domaćin nepoznate humanoidne rase s nekakvim točkicama po licu i predstavi nam se kao poddirektor Hamisor.
Poželi nam dobrodošlicu i uputi nas u sve usluge koje se ovdje nude.
 ga pita gdje smo, on odgovori: "Na Telemi!" - Što je Telema? - Telema je napravljena za vas, da se ugodno osjećate i da se opustite. Ovdje možete ispuniti sve svoje želje!
Upita ga je li danas/prije desetak sati vidio ljude slične nama, a li se ispostavi da oni vjerojatno ne računaju vrijeme istim jedinicama kao i mi, a Hamisor izbjegava konkretno odgovoriti.
Možda mu pitanje nije bilo baš najbolje postavljeno, jer smo u EV odijelima i nismo iste rase, pa je možda čudno zvučalo "ljudi slični nama", uglavnom odgovara da su tu negdje i da su sretni i zadovoljni i da nema nikakvih problema.
S obzirom na to da ne vidimo znakove nasilja ili zarobljavanja te svi uživaju u nekim aktivnostima(kupanje, sunčanje, odbojka,...),  odlučujemo prošetati i isprobati neke od usluga u nadi da ćemo saznati nešto više ili eventualno pronaći svoje kolege.

Usput  upita dvoje gostiju koji igraju stolni tenis koliko dugo su ovdje, ali ni od njih nema nikakve koristi, ap produžujemo do beach bara.
Tu svatko naruči svoje omiljeno piće,  skenira svoje i otkrije da se radi o pravom piću bez ikakvih dodataka koji bi izazvali nekakvu promjenu u tijelu ili mozgu.
Boshkovich baca svoj koktel , dolazi čistač i čisti, a on ga slijedi u ostavu za alat, ali tamo ništa korisno ne pronalazi.
Jedino Mr.Spock nije dobio Plomekovu juhu, jer konobar to nije znao spraviti, pa je preskočio daljnje isprobavanje jela i pića i smislio plan da izazove dolazak onih koji ovim upravljaju, pošto od gostiju nema koristi.
Jedna od ideja je bila da odglumimo tučnjavu, ali na kraju se Mr.Spock odlučio "onesvijestiti" pod izlikom da mu je nestalo kisika u njegovom EV odijelu.
Iako smo očekivali da će do nas doći netko živ kojemu bi mogli reći da poluvulkanac ima određenu vulkansku bolest, a za koju lijek ima samo u šatlu s kojim smo stigli(kako bi eventualno mogli otići s postaje), ostali smo razočarani jer su se pojavila 2 drona s nosilima, podigli Mr.Spocka i odnijeli ga kroz vrata koja su se pojavila u metalnom zidu i odmah za njima zatvorila.
Boshkovich se dosjeti da bi mogao skenirati signale koje dronovi koriste za otvaranje vrata, pa se i Kesh "onesvijesti".
Ponovno dolaze dronovi i odnose/odvoze Kesha, Boshkovich ih skenira i otkriva da na frekvenciji od 50 Hz emitiraju video signal, nakon čega se otvaraju vrata.
Ali, uz dronove dolaze i lebdeće metalne kuglice te šokiraju Boshkovicha i stvarno ga onesvijeste čim su primijetili da koristi trikorder!
Dronovi odnose i njega kroz ista ona vrata.

ČIN 4:
Boshkovich se probudi te zajedno s Keshom i Mr.Spockom shvati da se nalaze usred prašume, oko njih je sve maglovito i mračno te više nemaju EV odijela.
Začuju da se u grmlju pored njih nešto kreće.
Pošto su na nepoznatom terenu, poduzimaju mjere opreza - Mr.Spock se hitrim pokretom popne na drvo, Boshkovich se još hitrijim pokretom baci u prvi grm, a Kesh se sakrije iza drveta!
Iz grmlja se pojavi Hirogenski lovac naoružan osrednjim bodežom nešto manjim od mača i krene prema nama. 
Mr.Spock mu s drveta skoči na leđa i pokuša ga onesposobiti vulkanskim stiskom, ali ne uspije jer Hirogenac ima ratnički oklop te se okrene i zasiječe Mr.Spocka po prsima.
Na to Boshkovich skoči iz grma i uspije onesposobiti Hirogenca poznatim Kirkovim Kirk-fu pokretom spojenih šaka.
Kesh pronađe lijane koje vise s drveta i zaveže onesviještenog Hirogenca za drvo.
Mr.Spock uzme bodež i pregleda svoju ranu, srećom nije duboka i nema značajnijih posljedica.
Hirogenac ubrzo dođe svijesti i  ga ispituje, ali Hirogenac samo trabunja o lovu. Kaže da nije moguće otići s postaje i da je bolje da ga ubiju, nego da ga dohvate dronovi koji već stižu.
Boshkovich je kod Hirogenca pronašao nekakav uređaj, upita ga što je to, a ovaj odgovara da je to lokator njegovog kampa.
Odlučimo pobjeći od kampa, Mr.Spock ne želi ubiti Hirogenca i ostavlja mu bodež da se brani od dronova i tako barem časno umre.
Dolaskom u Hirogenčev kamp, koji je zapravo špilja, pronalazimo krvave ostatke federacijske opreme i zaključujemo da je to od izgubljene LD posade Yosemite šatla.
Uzimamo trikordere, skeniramo špilju, ali ne pronalazimo nikakve znakove tehnologije ili skrivene prolaze.
Kesh pronalazi tlocrt postaje koji prikazuje da se ista sastoji od 3 nivoa. Na prvom je turistički resort s plažama i hotelima, na drugom je prašuma, tj. hunting ground, a na trećem, najnižem je strojarnica s warp coreom i kontrolna soba, a na sredini prašume se nalazi veliko drvo poput onoga iz Game of Thrones unutar kojega su kružne stepenice koje vode na najniži nivo.
Mr.Spock trikorderom skenira okoliš u nadi da će pronaći neke rudače ili sastojke od kojih bi napravio nekakvu bombu, ali ne pronalazi ništa takvo.
Kesh isprogramira sva tri trikordera tako da emitiraju jamming signal kako bi ometao praćenje dronovima.
Odlazimo do središnjeg drveta, Mr.Spock petnaestak koraka ispred, a Boshkovichi Kesh ga prate i čuvaju mu leđa.
Dolaskom do drveta pred njih iskoče 3 velika aliena naoružana velikim mačetama i krenu prema Mr.Spocku!
Mr.Spock vidi da protiv njih nema šanse, čak ni uz Keshovu i Boshkovichevu pomoć, pa odluči s njima razgovarati i upita ih: "Tko ste vi!"
Ovi u glas odgovaraju: "Vaša smrt!"
Mr.Spock ih pokušava uvjeriti da nas ne ubiju i im možda možemo pomoći ako trebaju hranu/tehnologiju/lijekove. Vanzemaljci se primire i krenu ispovijedati - da mi nismo ubojice, mi smo računovođe, ali smo ovdje zapeli i moramo se braniti. Nitko odavde još nije otišao i ne znamo što da radimo.
Dogovorimo se s njima da pokušamo pronaći i otvoriti vrata u tom velikom drvetu. Oni svojim sabljama ogule koru i uspiju otvoriti vrata te ugledamo stepenice koje vode na nivo ispod nas.
Iz otvora se čuje zujanje dronova i malih kuglastih letećih elektrošokera.
Boškovich potrči prvi, a Kesh i Mr.Spock za njim, a vanzemaljci ih brane mlateći svojim velikim sabljama dronove i kugle.
Uspijemo se spustiti stepenicama do kontrolne sobe.

ČIN 5:
Nalazimo se u kontrolnoj sobi punoj ekrana koji prikazuju video streamove iz svih kuteva Teleme te vidimo ljude i druge rase kako se kupaju, sunčaju, igraju odbojku na pijesku, pjevaju i sviraju, vidimo i dva klingonca kako se bore negdje u prašumi.
U sredini prostorije ugledamo obrise nekakvog bića koje je spojeno žicama na sve strane sa svim tim uređajima.
Na prvi pogled je izgledalo kao humanoid, ali smo prišli bliže i ustanovili da je to nekakav napredni AI computer.
Boshkovich ga upita tko si ti? Ovaj odgovara: "Ja sam direktor Teleme, napredno AI računalo koje upravlja svime na ovoj postaji!"
Koliko dugo si ovdje i koji je tvoj cilj/zadatak?
Moj zadatak je ispuniti svima sve želje i kad to završim mogu otići s postaje!
Onda ispuni naše želje i dopusti nam da odemo s postaje.
Ne! To nisu važe želje, vaše želje su opustiti se, uživati, odmarati, jesti, piti, seksati se!
Da, ali imamo i druge želje!
Ne, ja znam koje su vaše želje, moj algoritam sve zna, jer smo vas gledali i snimali.
Tko ste vi?
Mi smo nadzorni odbor!
Niste! Jesmo! Niste! Dokažite unosom koda!
Boshkovich je u međuvremenu pokušao iščupati neke žice, ali su mu dronovi odmah zaprijetili elektrošokerima.
Kesh je vidio da se na jednom video streamu prikazuje slika iz susjedne prostorije na kojoj su prikazani manuali za servis dronova s pripadajućim kodovima.
Preprogramira trikorder i pošalje jednom dronu servisni kod nakon kojeg je mogao s njim upravljati kao igračkom na daljinsko upravljanje.
Pošalje ga u servisnu sobu i navede ga da okrene manual na stranicu na kojoj se vidi glavni servisni kod.
Mr.Spock unese glavni servisni kod "1234" u konzolu i počne reprogramirati direktorove algoritme za želje i to tako da zanemari staru bazu želja i počne prikupljati verbalne želje nadzornog odbora. Direktor je prije toga upozorio da će biti belaja, ako pokušaju promijeniti sigurnosne algoritme.
Odbor mu naredi da prestane ispunjavati sve želje gostiju i da ugasi dronove.

Direktor počne izvršavati novi kod i odjednom upadne u nekakvu fatal error petlju te mu se sustavi počnu gasiti i odjednom nastane mrak na svim ekranima i svi dronovi popadaju isključeni!
Glas iz zvučnika počne odbrojavati 120 minuta do proboja warp core-a radi fatalne greške u sistemu.
Dogovaramo se što ćemo učiniti - pobjeći sad kad je sve ugašeno ili spasiti "goste" koji ima otprilike još 1000, jer je druga polovica već počela bježati svojim brodovima, ali očito nemaju svi svoje i ostaju zarobljeni na postaji.
Glasovanjem odlučujemo pokušati ugasiti warp reaktor, jer je programirani dron vjerojatno krenuo prema Aurori i ona će stići u pomoć.
Za to je potrebno ručno otvoriti 3 ventila na 3 različite strane postaje kako bi iscurila plazma.
Kesh svoj uspije otvoriti iz prvog pokušaja, Mr.Spockov se zaglavi, a Boshkovich je svojeg okretao u pogrešnu stranu, pa ga je još jače zategnuo.
Kesh dolazi i pomaže Mr.Spocku otvoriti drugi ventil, a zajedničkim snagama uspiju otvoriti i treći.
Međutim, pošto je neko vrijeme bio otvoren samo jedan ventil, djelovao je kao thruster i počeo je okretati postaju i to tako da ju je izbacio iz orbite i usmjerio prema planetu!
Vraćamo se u šatl i uzlijećemo, dolazi Aurora te se odlučujemo za pokušaj hvatanja postaje tractor beamom kako bi barem usporili, ako već ne zaustavimo pad postaje na planet dok teleportiramo "goste" na Auroru i ostale šatlove.
Uspijevamo zaustaviti postaju i spasiti sve goste.

RASPLET:
Kapetan pohvaljuje away team na izvrsno obavljenom poslu!
Izgubljeni i bezimeni LD ensigni nisu ni spomenuti, a kamoli dobili minutu šutnje.
Mission log kapetan prenese Starfleet Headquartersu koji zakazuju istraživanje postaje i špotaju nas jer bi sve moglo potrajati puno kraće da je direktor ostao upaljen!
Boshkovich ponovno ode na WC(vjerojatno sakriti portabilni mini-fazor u čarapu), Kesh završava logove s tehničkim detaljima, a Mr.Spock odlazi u Eight Below pojesti Plomekovu juhu, nakon čega će se posvetiti meditiranju.